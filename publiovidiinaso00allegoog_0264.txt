X11.13p] Deatk of Cygnus.

quasque’ ait ‘ ante habuit vires, effudit in uno?

nam certe valui, vel curn Lyrnesia primus

moenia dejeci, vel cum Tenedonque suoque

Eetioneas implevi sanguine Thebas3 110
vel cum purpureus populari caede Ca‘ycus

fluxit, opusque meae bis sensit Telephus hastae.

hic quoque tot caesis, quorum per litus acervos

et feci, et video, valuit mea dextra valetque?

Dixit, et, ante actis veluti male crederet, hastam 115
misit in adversum Lycia de plebe Menoeten,
loricamque simul subjectaque pectora rupit.
quo plangente gravem moribundo vertice terram,
extrahit illud idem calido de vulnere telum,
atque ait: ‘ Haec manus est, haec, qua modo vicimus,

hasta3 120
utar in hoc isdem: sitin hoc precor exitus idem?
sic satur, Cygnumque petit; nec fraxinus errat,
inque humero sonuit non evitata sinistro:
inde velut muro solidaque a caute repulsa est.
qua tamen ictus erat, signatum sanguine Cygnum 125
viderat, et frustra fuerat gavisus Achilles.
vulnus erat nullum: sanguis erat ille Menoetae.

Tum vero praeceps curru fremebundus ab alto
desilit, et nitido securum cominus hostem
ense petens, parmam gladio galeamque cavari 130
c'ernit, at in duro laedi quoque corpore ferrum.
haud tulit ulterius, clipeoque adversa retecto
ter quater ora viri et capulo cava tempora pulsat;
cedentique sequens instat, turbatque, ruitque,
attonitoque negat requiem. Pavor occupat illurn: 135
ante oculosque natant tenebrae, retroque ferenti
aversos passus medio lapis obstitit arvo.
quem super impulsum resupino pectore Cygnum
vi multa vertit, terraeque adflixit Achilles.

 

