8 1. T lie Creatlon and the Flood. [Mersa.

sive recens tellus, seductaque nuper ab alto 80
aethere,cognati retinebat semina caeli.

quam satus Iapeto, mixtam fluvialibus undis,

finxit in effigiem moderantum cuncta deorum.
pronaque cum spectent animalia cetera terram,

os homini sublime dedit, caelumque tueri 85
jussit, et erectos ad sidera tollere vultus.

sic, modo quae suerat rudis et sine imagine, tellus
induit ignotas hominum conversa figuras.

Auuun prima sata est aetas, quae vindice nullo,
sponte sua, sine lege fidem rectumque colebat. 90
poena metusque aberant, nec verba minacia fixo
aere legebantur, nec supplex turba timebat
judicis ora sui, sed erant sine judice tuti.
nondum caesa suiS, peregrinum ut viseret orbem,
montibus in liquidas pinus descenderat undas, 95
nullaque mortales praeter sua litora norant.
nondum praecipites cingebant oppida fossae:
non tuba directi, non aeris cornua flexi,
non galeae, nonensis erant3 sine militis usu
mollia securae peragebant otia gentes. 100
ipsa quoque immunis rastroque intacta, nec ullis
saucia vomeribus, per se dabat omnia tellus:
contentique cibis nullo cogente creatis,

., arbuteos fetus montanaque fraga legebant,

cornaque etin duris haerentia mora rubetis, 105
et quae deciderant patula Jovis arbore glandes.

ver erat aeternum, placidique tepentibus auris
mulcebant zephyri natos sine semine flores.

mox etiam fruges tellus inarata serebat,

nec renovatus ager gravidis canebat aristis: 110
flumina jam lactis, jam flumina nectaris ibant,
flavaque de viridi stillabant ilice mella.

Postquam Saturno tenebrosa in Tartara misso

 

