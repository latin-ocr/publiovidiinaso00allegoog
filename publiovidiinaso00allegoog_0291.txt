128 Rz'valry <ff Aj'ax arrd Ulysses. [Mam

quae nisi fecissem, frustra Telamone creatus
gestasset laeva taurorum tergora septem.
illa nocte mihi Trojae victoria parta est:
Pergama tunc vici, cum vinci posse coegi.

‘ Desine Tydiden vultuque et murmure nobis 350
ostentare meum: pars est sua laudis in illo.
nec tu, cum socia clipeum pro classe tenebas,
solus eras: tibi turba comes, mihi contigit unus3
qui nisi pugnacem sciret sapiente minorem
esse, nec indomitae deberi praemia dextrae, 355
ipse quoque haec peteret3 peteret moderatior Ajax,
Eurypylusque ferox, claroque Andraemone natus;
nec minus Idomeneus, patriaque creatus eadem
Meriones 3 peteret majoris stater Atridae:
quippe manu fortes, nec sunt mihi marte secundi, 360
consiliis cessere meis. Tibi dextera bello
utilis: ingenium est, quod eget moderamine nostro.
tu vires sine mente geris: mihi cura futuri. Ι ’
tu pugnare potes: pugnandi tempora mecum
eligit Atrides. Tu tantum corpo're prodes: 3⁶5
nos animo. Quantoque ratem qui temperat, anteit
remigis officium, quanto dux milite major,
tantum ego te supero. Necnon in corpore nostro
pectora sunt potiora manu: vigor omnis in illis.

‘At vos, Ο proceres, vigili date praemia vestroe 370
proque tot annorum cura, quibus anxius egi,
hunc titulum meritis pensandum reddite nostris.
jam labor in fine est: obstantia fata removi,
altaque posse capi faciendo Pergama, cepi.
per spes nunc socias, casuraque moenia Troum, 375
perque deos oro, ¹quos hosti nuper ademi,
per siquid superest, quod sit sapienter agendum, -
siquid adhuc audax, ex praecipitique petendum est,
si Trojae satis aliquid restare putatis,—

 

