120 Rabalry of Ashur arrd Ulysses. [Mareu

si perstas certare, locum redeamus in illum:
redde hostem, vulnusque tuum, solitumque timorem,
post clipeumque late, et mecum contende sub illo.
at postquam eripui, cui standi vulnera vires 80
non dederant, nullo tardatus vulnere sugit.

‘ Hector adest, secumque deos in proelia ducite
quaque ruit, non tu tantum terreris, Ulixe, ,
sed fortes etiam, tantum trahit ille timoris.
hunc ego sanguineae successu caedis ovantem 35
cominus ingenti resupinum pondere sudi;
hunc ego poscentem, cum quo concurreret, unus
sustinui, sortemque meam vovistis, Achivi,
et vestrae valuere preces. si quaeritis hujus
fortunam pugnae, non sum superatus ab illo. 90
ecce serunt Troes ferrumque ignemque Jovemque
in Danaas classes: ubi nunc facundus Ulixes?
nempe ego mille meo protexi pectore puppes,
spem vestri reditus. Date tot pro navibus arma.

⁶ Quod si vera licet mihi dicere, quaeritur istis, 95
quam mihi, major honos, conjunctaque gloria nostra

est:

atque Ajax armis, non Aiaci arma petuntur.
conserat his Ithacus Rhesum, imbellemque Dolona,
Priamidenque Helenum rapta cum Pallade captum.
luce nihil gestum, nihil est Diomede remoto. 100
si semel ista datis meritis tam vilibus arma,
dividite, et pars sit major Diomedis in illis.
quo tamen haec Ithaco? qui clam, qui semper inermis
rem gerit, et surtis incautum decipit hostem?
ipse nitor galeae claro radiantis ab auro 105
insidias prodet, manifestabitque latentem.

‘ Sed neque Dulichius sub Achillis casside vertex
pondera tanta feret, nec non onerosa gravisque
Pelias hasta potest imbellibus esse lacertis,

 

