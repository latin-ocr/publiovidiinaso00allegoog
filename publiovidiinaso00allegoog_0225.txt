96 Tria Deatlz os Hercules. [Menam

Osuperi3 totoque libens mihi pectore grator,

quod memoris populi dicor rectorque paterque, 243
' et mea progenies vestro quoque tuta lavore est.

nam quamquam ipsius datur hoc immanibus actis,
obligor ipse tamen. Sed enim, ne pectora vano

fida metu paveant, Oetaeas spernite flammas.

omnia qui vicit, vincet, quos cernitis, ignes3 250
nec nisi materna vulcanum parte potentem

, sentiet. Aeternum est a me quod traxit, et expers
atque immune necis, nullaque domabile flamma:
idque ego defunctum terra caelestibus oris

accipiam, cunctisque meum laetabile factum 255
dis sore confido. Siquis tamen Hercule, siquis

’ forte deo doliturus erit, data praemia nolet:

sed meruisse dari sciet, invitusque probabit)

Assensere dei3 conjunx quoque regia visa est
cetera non duro, duro tamen ultima vultu 260
dicta tulisse Jovis, seque indoluisse notatam.

Interea quodcumque fuit populabile flammae,
Mulciber abstulerat; nec cognoscenda remansit ⁴
Herculis effigies, necquicquam ab imagine ductum
matris habet, tantumque Jovis vestigia servat. ,265
utque novus serpens posita cum pelle senecta .
luxuriare solet, squamaque virere recenti:
sic ubi mortales Tirynthius exuit artuS,
parte sui meliore viget, majorque videri
coepit, et augusta fieri gravitate verendus. 270
quern pater omnipotens inter cava nubila raptum
quadrijugo curru radiantibus intulit astris.

 

