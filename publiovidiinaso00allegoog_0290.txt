XIII. 345] Philoctetes. 127

crimina: vidistis, pretioque objecta patebant.

Nec Poeantiaden quod habet Vulcania Lemnos,
esse reus merui: factum defendite vestrum3
consensistis enim. Nec me suasisse negabo, 31 ς
ut se subtraheret bellique viaeque labori,
temptaretque seros requie lenire dolores:
paruit, et vivit. Non haec sententia tantum
fida, sed et selix; cum sit satis, esse fidelem.
quem quoniam vates delenda ad Pergama poscunt, 320
ne mandate mihi: melius Telamonius ibit,
eloquioque virum morbis iraque furentem
molliet, aut aliqua producet callidus arte.
ante retro Simois fluet, et sine frondibus lde
stabit, et auxilium promittet Achaia Trojae, 323
quam, cessante meo pro vestris pectore rebus,

Ajacis stolidi Danais sollertia prosit.

sis lioet infestus sociis, regique, mihique,

dure Philoctete: licet exsecrere, meumque

devoveas sine fine caput, cupiasque dolenti 330
me tibi forte dari, nostrumque haurire cruorem3

utque tui mihi, sic fiat tibi copia nostri:

te tamen aggrediar, mecumque reducere nitar3
tamque tuis potiar, faveat Fortuna, sagittis,

quam sum Dardanio, quem cepi, vate potitus3 335
quam responsa deum Trojanaque fata retexi3

quam rapui Phrygiae signum penetrale Minervae
hostibus e mediis. Et se mihi comparat Ajax?

nempe capi Troiam prohibebant sata sine illis.

‘Fortis ubi est Ajax? ubi sunt ingentia magni 34⁰
verba viri? cur hic metuis? cur audet Ulixes
ire per excubias, etse committere noeti?
perque feros enses non tantum moenia Troum,
verum etiam summas arces intrare, suaque

eripere aede deam, raptamque adferre per hostest μς

 

